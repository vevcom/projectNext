# About 1
Sct. Omega Broderskab ble offisielt stiftet 21.november 1919 av et kull elektrostudenter som må ha hatt et svært godt kameratskap og sosialt miljø. Til å begynne med var det en eksklusiv klubb forbeholdt 3. og 4. årskurs, og for å bli tatt opp måtte man sende inn en fyldig søknad. Dette har endret seg gjennom årene, og i dag blir medlemmene tatt opp automatisk fra 1.klasse.

Opplegget for det hele går fram av et avsnitt fra 1919 i Cantzlers bok: "Man ville legge det an så den grå hverdagslighet ikke skulle få komme med." - Broderskabet skulle være et sted fjærnt fra dagens strid og den moderne tids jag. "Hvad var da naturligere enn at vi lagde rammen i middelalderens stil - her i den gamle by med sine mange minder fra svunnen tid, - byen med Domen, det gamle bispesete, - og centrum for hele Skandinaviens religiøse mystik." Dermed var grunnlaget for en av NTHs mektigste linjeforeninger lagt. I dag er Sct. Omega Broderskab en av de mest aktive og utvilsomt den største linjeforeningen på NTNU i Trondheim.