# About 2
De opprinnelige linjer blir fortsatt fulgt. Språket er holdt i gammeldags kancellistil, og ved store høytider "skal Broedre item Systre sine corpi i kutter indhylde". Særlig opptakssermoniene har mystikkens slør over seg. Mang en soelle novice har bevet ved tanken på de forestående piinsler.

Av opplagte grunner var Broderskabet forbeholdt det mannlige kjønn i starten, men i 1943 skjedde det uunngåelige: Første kvinne ble tatt opp. Siden har jenteandelen stort sett gått oppover, og i dag engasjerer heldigvis mange jenter seg i foreningen og det sosiale liv.

Sct. Omega Broderskab har alltid vært en svært aktiv linjeforening, og foreningen ble etterhvert utvidet: Omega Staencilkomité ble opprettet i 1964, Omega Verksted i 1968. Vårt stolte lokomotiv, Ohma Electra, ankom i 1972. I 1979 ble Kielderen på Moholt åpnet, og OmBul kom ut med sin første utgave samme år.

Sct. Omega er ordenens øverste beskytter. Under står de Sechs Store som er Sct. Omegas stedfortredere. Broderskabets daglige drift står Omegas Hovedstyre for. Disse har ansvar for å koordinere driften av linjeforeningen, og holde oversikt over og orden på det skjer i de ulike komiteene og styrene. I tillegg arrangerer de ekskursjoner, general-forsamling, teaterbesøk og ikke minst fadderordningen og immatrikuleringsfesten.

På tross av de forandringene som har skjedd, både med NTH generelt og innad i foreningen, er Sct. Omega Broderskabs motto fremdeles bevart: