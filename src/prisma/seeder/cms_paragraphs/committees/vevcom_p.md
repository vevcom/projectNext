Vevcommiteen er ansvarlig for driften av Sct. Omega Broderskabs websider, samt mail og drift av web- og mailserveren. Komitéen oppstod som et prøveprosjekt i 2001, og det ble på et koordineringsmøte bestemt at prøveperioden skulle vare fram til Generalphorsamlingen 2002 før komitéen eventuelt skulle bli offisiell. Websidene hadde inntil dette blitt mer eller mindre vedlikeholdt av Hovedstyret.

Hjemmesidene har i dag utviklet seg til å bli en velfungerende informasjonskanal for linjeforeningen, og består nå av 16 personer. Vi tar opp åtte nye medlemmer i år.

Websidene består blant annet av et system for arrangementer og hendelser i broderskabet, og et stort bildegalleri over linjeforeningens arrangementer. Det meste av innholdet er kun tilgjengelig for medlemmer av Omega og andre studenter på Elektronisk Systemdesign og Innovasjon og Kybernetikk og Robotikk.
