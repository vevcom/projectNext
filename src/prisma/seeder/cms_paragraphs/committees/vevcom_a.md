# Vevcommiteens vedtekter

## 1\. Formål

Komitéen skal gjøre Omegas hjemmesider brukervennlige og informasjonsrike. Komitéen skal drifte og vedlikeholde Omegas datapark.

## 2\. Medlemmer

Komitéen skal bestå av tolv-seksten personer med mindre det oppstår en særlig grunn til å ha flere eller færre. Opptak av nye medlemmer skjer på høsten. Komitéen skal ha en leder, økonomiansvarlig, SoMe-ansvarlig, kakeansvarlig, sosialansvarlig, kjøleskapsansvarlig og opplæringsansvarlig.

## 2.1 Stillingsbeskrivelse

- **Vevmeisteren** er komitéens leder, og har ansvar for komitéens helhetlige drift og kommunikasjon med hovedstyret og de andre komitélederne. Leder skal sørge for at alle stillingene i komitéen er satt.  
- **Oekonomen** er komitéens økonomiansvarlig, og har ansvar for komitéens økonomi og er pliktig til å føre budsjett og regnskap.  
- **Sosialisereren** er komitéens sosialansvarlig, og har ansvar for at alle medlemmer har det bra i komitéen ved å gjennomføre sosiale arrangementer innad som passer for alle.  
- **Kaldlagringsmeisteren** er komitéens kjøleskapsansvarlig, og har ansvar for at det tekniske rundt kjøleskapet fungerer og er veldokumentert.  
- **Kundskabsoverfoereren** er komitéens opplæringssansvarlig, og har ansvar for opplæring av nye komitémedlemmer.  
- **Influenceren** er komitéens SoMe-ansvarlig, og har ansvar for komitéens sosiale medier og komitéens markedsføring innad i linjeforeningen.  
- **Kakemeisteren** er komitéens kakeansvalig, og har ansvar for at det alltid er kake tilgjengelig på komitéens møter.

## 3\. Oppgaver

Vevcom skal drifte, vedlikeholde og dokumentere Omegas hjemmesider og datapark.

## 4\. Valg

Valg gjennomføres ved at kandidater stiller til valg, og alle i komitéen plikter å stemme. Valg av leder og eventuell nestleder skjer på våren før ordinær generalforsamling for å sikre erfaringsoverføring. De nye stillingene inntres ved ordinær generalforsamling.

## 5\. Møter

Det skal holdes minimum et møte annenhver uke utenom eksamensperioden. Dette kan avvike dersom det oppstår særlige grunner til å utsette møtet. Hvert møte skal ha en saksliste og referat som skal gjøres tilgjengelig for alle i komitéen.

## 6\. Erfaringsskriv

Det skal lages et erfaringsskriv til hver stilling der store endringer og problemer en møtte underveis skrives ned.

## 7\. Varighet

Alle vervene i komitéen varer i to år. Pensjoniststatus oppnås etter å ha vært aktivt medlem i to år.

### 7.1\. Treårige verv

På våren, før semesterets siste møte, kan de aktive medlemmene som snart vil ha vært aktive medlemmer i to år søke om å fungere som aktivt medlem i ett år til. Søknaden skal behandles av alle aktive medlemmer i vevcom. Dersom søknaden godkjennes, vil personen det gjelder få fungere som aktivt medlem av komitéen i ett år til uten å fylle opp en plass i komitéen. Pensjoniststatus vil i dette tilfellet være oppnådd etter tre år som aktivt medlem i stedet for to

## 8\. Endring av vedtekter

En vedtektsendring må godkjennes av flertallet av aktive medlemmer i Vevcommiteen for at den skal kunne tre i kraft.
